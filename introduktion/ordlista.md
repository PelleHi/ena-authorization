<p><img align="right" src="../images/Ena-logo.png" width="25%" Height="25%"></img></p>
<p>&nbsp;</p>

:arrow_backward: [Tillbaka](README.md)

<sup>Senaste uppdatering: 28 maj 2024</sup>

---------

# Termer och begrepp 
Nedan följer en förklarande lista på termer, begrepp och deras definitioner.

| Term  | Beskrivning | Kommentar |
| :------------- | :------------- | :------------- |
| användare | Ett subjekt, det vill säga slutanvändare eller API-klient, som interagerar med en digital tjänst. Slutanvändare är en människa eller robot som interagerar med den digitala tjänsten via dess grafiska eller fysiska användargränssnitt. API-klient är ett IT-system eller programvara som interagerar med den digitala tjänsten via dess maskinläsbara programgränssnitt, till exempel ett API eller annan form av system till systemgränssnitt. | En användare kan företräda sig själv eller någon annan fysisk eller juridisk person. |
| anvisningstjänst | Ingår vanligtvis som funktion i en digital tjänst hos *förlitande part* och syftar till att stötta användaren i val av identitetsintygstjänst. |  |
| attributkälla | En katalog eller ett register som innehåller strukturerade värdemängder med information om användare. |  |
| auktorisation | Se *åtkomstbeslut*. | Engelska: *authorization* |
| auktorisationstjänst | Se *åtkomstintygstjänst* | Engelska: *authorization server* |
| autentisering | En teknisk process för identifiering av användare. | Engelska: *authentication* |
| autentiseringstjänst | En infrastrukturkomponent som används för att fastställa användares identitet vid åtkomst till en digital tjänst. | Den kan vara komponent som ingår inom ramen för en e-legitimation, och i ett lokalt system kan den likställas Kerberos-verifiering i traditionell mening. |
| ansvarig utgivare av tillitsmärke |  | Engelska: *Trust Mark Owner* |  
| digital identitet | Ett elektroniskt *identitetsbevis*. | Engelska: *security credentials* |
| direkt legitimering | En kvalificerad leveranskedja för förmedling av identitetsintyg från funktionen för identitetskontroll (*utfärdare av e-legitimation*) till den *förlitande part* som beställde e-legitimeringen. |  | 
| e-legitimation | Ett elektroniskt *identitetsbevis* som kan användas för *legitimering* av en persons *identitet*. | Se även *Svensk e-legitimation* |
| e-legitimering | En process när innehavaren av en e-legitimation styrker sin identitet genom att använda sin *e-legitimation* vid en *identitetskontroll*. |  |
| e-legitimeringstjänst | Se *legitimeringstjänst*. |  |
| e-tjänst | En digital tjänst som tillhandahålls med ett grafiskt användargränssnitt, som distibueras över internet. E-tjänster kan vara utformade för både individer och organisationer och omfattar ett brett spektrum av funktioner, från enkla webbformulär till komplexa interaktiva tjänster. E-tjänster kan delas in i offentliga e-tjänster (till exempel deklarera skatt, ansöka om bygglov eller boka läkartid) och kommersiella e-tjänster (internetbank, e-handel, bok-, film- och musiktjänster) |  |
| e-tjänstelegitimation | En typ av *e-legitimation* som är personlig, men anskaffas av arbetsgivaren för att knyta användaren till en organisation. Syftet är användning av e-legitimation i tjänsten. |  |
| eIDAS | EU-förordningen *eIDAS* fastställer en gemensam ram för säker elektronisk identifiering och betrodda tjänster i Europa. Den reglerar bland annat erkännandet av nationella elektroniska identiteter och hur e-legitimatiober kan användas över landsgränserna. | *eIDAS* är en förkortning av *Electronic Identification, Authentication and Trust Services*.  | 
| eIDAS-nod | En förbindelsepunkt för anslutning av ett medlemslands e-legitimeringssystem. Den fungerar som en brygga för gränsöverskridande interoperabilitet. Medlemsländernas *eIDAS-noder* sammankopplar nationella elektroniska identiteter (e-legitimationer) med digitala tjänster i Europa. | Myndigheten för digital förvaltning (Digg) ansvarar för den svenska *eIDAS-noden*. |
| federation | Ett antal aktörer som i avtalad samverkan delar information i ett gemensamt syfte med hjälp av gemensamt definierade regler för informationsutbytet både avseende teknik, datasemantik, tillit, legala tolkningar samt federationsövergripande organisatoriska regler och policyer. | Se även en [utförligare beskrivning](federationer.md). | 
| federationsanasvarig | Den aktör som ansvarar och koordinerar för federationens övergripande struktur, regler och villkor. Federationsansvarig agerar *tillitsankare* för anslutning av *federationsoperatör* och *utfärdare av tillitsmärken*. | | 
| federationsoperatör | En betrodd aktör som agerar utifrån delegering av *Federationsansvarig* för att hantera registrering av digitala tjänster i en eller flera federativa kontext. Federationsoperatören kan i sin tur delegera anslutning av digitala tjänster till underliggande *intermediära operatörer*. | | 
| förlitande part |  En aktör som tillhandahåller och ansvarar för en digital tjänsts säkerhetslösning. Den avser att skydda en eller flera digitala tjänster mot obehörig åtkomst. Beslut om åtkomst baseras på uppgifter som förmedlas av från en betrodd part, till exempel en *auktorisationstjänst* eller *identitetsintygstjänst*. | Engelska: *relying party (RP)* | 
| granskningsorgan | En aktör som granskar och intygar att digitala tjänster och dess leverantörer uppfyller de fastställda kraven som är gällande för granskningen. Granskning av kravuppfyllnad kan utföras utifrån olika bestämmelser, såsom lagkrav, krav i en policy, tillitsramverk och/eller standard. | Exempelvis granskas *utfärdare av e-legitimationer* av myndigheten för digital förvaltning (Digg) |
| id-handling | Ett *identitetsbevis* som kan användas vid legitimering av en persons *identitet*, i regel vid personligt besök. Id-handling kan vara en fysisk handling eller digital handling i en mobilapp.  | Som fullgod svensk id-handling räknas allmänt nationellt id-kort, Skatteverkets id-kort, körkort, svenskt pass i vinröd pärm och SIS-märkt id-kort. Utgivning av digitala id-handlingar i en mobilapp avsedda för legitimering vid personligt besök är inte reglerade. Organisationer som avser förlita sig på id-handlingar i en mobilapp behöver själva avgöra om en id-handling i mobilapp är godtagbart eller inte. |
| identifikation | Se *identifiering*. |  |
| identitet | En registrerad koppling som gjorts mellan en *användare* och en unik identifierare i ett identifieringssystem. Identifieringssystemet kan vara lokalt, nationellt eller globalt. |  |
| identifiering | Process för fastställande av *identitet*. Syftet med identifiering är att kunna säkerställa entydiga och exakta hänvisningar till ett subjekt (människa eller maskin).  |  |
| identitetsbeteckning | En unik identifierare för användaridentifiering, som kan spåras till ett identifierat subjekt. Formatet regleras i ett identifieringssystem. *Utfärdare av e-legitimation* (eller motsvarande) ska alltid kunna bekräfta kopplingen mellan en identitetsbeteckning och subjektets faktiska identit (till exempel ett personnummer), även när identitetsbeteckningen inte är igenkännbar för en förlitande part. | E-legitimering i tjänsten är exempel på användningsfall där identitetsbeteckning inte behöver vara igenkännbar för en förlitande part, som kan identifiera användaren med en tjänstebeteckning kopplad till ett organisationsnummer. | 
| identitetsbevis | Ett bevis på att subjekt (människa eller maskin) är unikt kopplad till en specifik *identitet*. Identitetsbeviset behöver vara verifierbart så att en kontrollant kan avgöra handlingens äkthet. |  |
| identitetsintyg | Ett digitalt verifierbart intyg som kan användas som identitetsbevis vid *inloggning* till digitala tjänster. Det utfärdas till den mottagare, även kallad *förlitande part*, som har beställt identitetskontrollen från en betrodd leverantör av identitetsintyg. | I vissa tillämpningar kan ett identitetsintyg även inkludera behörighetsinformation och andra uppgifter om den identifierade användaren. |
| identitetsintygstjänst |  En digital tjänst som ställer ut ett signerat *identitetsintyg* som föregås av en tillförlitlig identifiering av användaren. | Engelska: *Identity Provider (IdP)*, även kallad *OpenID Provider (OP)*  | 
| identitetskontroll | En verifiering som myndighet gör med hjälp av ett *identitetsbevis* i varje enskilt förvaltningsärende för att bedöma om det är angiven individ som kontaktar myndigheten. |  |
| identitetsmatchning | En process där uppgifter för användaridentifiering matchas mot eller länkas till en befintlig identitetsbeteckning som tillhör samma användare. | Engelska: *identity matching*. Regleras bland annat i nya revisionen av eIDAS för gränsöverskriande e-legitimering mellan medlemsländer. | 
| indirekt legitimering | Förmedling av identitetsintyg via en tredje part som beställer e-legitimeringen på uppdrag av en förlitande part. Intyget som ställs ut av e-legitimationsutfärdaren kan konverteras och anpassas vid förmedlingen genom ett nytt intyg. |  | 
| inloggning | En process för åtkomstsbeslut till en digital tjänst. Den involverar i regel identifiering av subjekt (människa eller maskin) genom autentisering och behörighetskontroll genom auktorisation.|  |
| intermediär operatör | En aktör som på uppdrag från en *federationsoperatör* hanterar registrering av digitala tjänster, vanligtvis för en organisation. | | 
| intygsfunktion | teknisk komponent som ställer ut ett intyg i en *identitetsintygstjänst* eller *åtkomstintygstjänst*. | |
| intygsväxling |  |  |
| grundidentifiering | En verifiering som *utfärdare av e-legitimation* gör enligt ett tillitsramverk när en e-legitimation ska utfärdas.  | Regleras bland annat i *eIDAS-förordningen* och EU-kommissionens tillämpningsföreskrifter. |
| legitimeringstjänst | En *identitetsintygstjänst* som är granskad och godkänd enligt ett tillitsramverk för utställande av ett betrodd *identitetsintyg* som föregås av en tillförlitlig *e-legitimering*. |  | 
| leverantör av e-legitimation  | Se *utfärdare av e-legitimation*. |  |
| leverantör av e-legitimeringstjänst | Aktör som identifierar användaren i enlighet med kraven i *tillitsramverk för Svensk e-legitimation*. Identifiering sker alltid med en godkänd *e-legitimation* och genom direkt e-legitimering. Det innebär att intyget levereras genom en kvalificerad tillitskedja från den part som utfärdar e-legitimationen till den part som har beställt identifieringen, det vill säga *förlitande part*. |  |
| leverantör av formaliserade attribut | En aktör som ansvarar för värdemängder i en katalog eller ett register med utgångspunkt i någon form av förordning, instruktion, regleringsbrev eller officiellt uppdrag. | Skatteveret är exempel på en aktör som besitter denna roll för svenska folkbokföringsuppgifter. |
| slutanvändarorganisation | Aktör som ansvarar för sin användares identitets- och behörighetsinformation. Uppgifter verifieras vid användarens inloggning och förmedlas genom ett signerat intyg till *förlitande part*. |  | 
| svensk e-legitimation | En *e-legitimation* som är granskad och godkänd enligt *tillitsramverk för Svensk e-legitimation*. |  |
| tillitsnivå för e-legitimering | Ett mått på e-legitimationens tillförlitlighetsgrad baserat på teknisk och administrativ säkerhet samt noggranhet i utfärdarens förmåga att korrekt utföra *grundidentifiering* samt säkerställa att rätt person hämtar ut sin *e-legitimation*. |  De tillitsnivåer som definieras i *eIDAS-förordningen* är "låg", "väsentlig" och "hög", vilket i princip motsvarar nivåerna 2, 3 och 4 enligt *tillitsramverket för Svensk e-legitimation*. |
| tillitsramverk |  |  |
| tillitsramverk för Svensk e-legitimation | Tillitsramverket som definierar gemensamma krav för utfärdare av e-legitimation och e-legitimeringstjänster, vilka granskas och godkänns av Myndigheten för digital förvaltning (Digg).  |  |
| utfärdare av e-legitimation | Aktör som i enlighet med kraven i ett tillitsramverk förser användaren med en *e-legitimation* och tillhandahåller stödfunktioner för att användaren ska kunna bruka e-legitimationen för att legitimera sig. |  |
| utfärdare av tillitsmärke |  | Engelska: *Trust Mark Issuer* | 
| tillitsmärke |  | Engelska: *Trust Mark* | 
| tjänstekonsument | Organisation som har behov av att nyttja en digital tjänst. | Engelska: *Public Service Consumer* (från EIRA) |
| tjänsteproducent | Organisation som erbjuder en digital tjänst till andra *tjänstekonsumenter*. | Engelska: *Public Service Producer* (från EIRA) |
|  ursprunglig identitetskontroll |  Den granskning som identitetskontrollerande myndighet gör enligt lag när exempelvis en identitetsbeteckning ska registreras i ett befolkningsregister. |   |  
| åtkomstbeslut | En teknisk process för beslut om åtkomst till information eller digital tjänst. Det kan fattas genom en sammanvägd bedömning av identitets- och behörighetskontroll samt andra faktorer, till exempel policier som ger tillstånd utifrån plats/miljö och användningssituation. | Kallas även *auktorisation* |
| åtkomstintygstjänst | En infrastrukturkomponent som används för att fastställa användares behörighet vid åtkomst till information eller digital tjänst. Tjänsten inkluderar en *intygsfunktion* som stöttar delegering av behörighetskontroll, i regel utifrån ett omfång (scope).| Kallas även *auktorisationstjänst* |

