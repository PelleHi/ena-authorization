<p><img align="right" src="../images/Ena-logo.png" width="25%" Height="25%"></img></p>
<p>&nbsp;</p>

:arrow_backward: [Tillbaka](README.md)

<sup>Senaste uppdatering: 15 maj 2024</sup>

---------

# Tekniska komponenter 
Nedan följer en förklarande lista på tekniska komponenter, termer, förkortningar och definitioner.

| Term  | Beskrivning | Kommentar |
| :------------- | :------------- | :------------- |
| användare | Ett subjekt (människa eller maskin) som interagerar med en digital tjänst. |  |
| auktorisation | En teknisk process för åtkomstbeslut till information eller digital tjänst. Beslut om åtkomst kan fattas genom en sammanvägd bedömning av identitets- och behörighetskontroll samt andra faktorer, till exempel policier som ger tillstånd utifrån plats/miljö och användningssituation. | Engelska: *authorization* |
| auktorisationstjänst | En infrastrukturkomponent som används för att fastställa användares behörighet vid åtkomst till information eller digital tjänst. | Engelska: *authorization server* |
| autentisering | En teknisk process för identifiering av användare. | Engelska: *authentication* |
| autentiseringstjänst | En infrastrukturkomponent som används för att fastställa användares identitet vid inloggning till en digital tjänst. |  |
| digital identitet | Ett elektroniskt *identitetsbevis*. | Engelska: *security credentials* |
| e-legitimation | Ett elektroniskt *identitetsbevis* som kan användas för *legitimering* av en persons *identitet*. | Se även *Svensk e-legitimation* |
| e-legitimering | En process när innehavaren av en e-legitimation använder sin e-legitimation vid en identitetskontroll. |  |
| e-legitimeringstjänst | Se *Legitimeringstjänst*. |  |
| e-tjänstelegitimation | En typ av *e-legitimation* som är personlig, men anskaffas av arbetsgivaren för att knyta användaren till en organisation. Syftet är användning av e-legitimation i tjänsten. |  |
| förlitande part |  En aktör som tillhandahåller och ansvarar för en digital tjänsts säkerhetslösning. Den avser att skydda en eller flera digitala tjänster mot obehörig åtkomst. Beslut om åtkomst baseras på uppgifter som förmedlas av från en betrodd part, till exempel en *auktorisationstjänst* eller *intygsfunktion*. | Engelska: *relying party (RP)* | 
| id-handling | Ett *identitetsbevis* som kan användas vid legitimering av en persons *identitet*, i regel vid personligt besök. Id-handling kan vara en fysisk handling eller digital i en mobilapp.  | Som fullgod svensk id-handling räknas allmänt nationellt id-kort, Skatteverkets id-kort, körkort, svenskt pass i vinröd pärm och SIS-märkt id-kort. Utgivning av digitala id-handlingar i en mobilapp avsedda för legitimering vid personligt besök är inte reglerade. Organisationer som avser förlita sig på id-handlingar i en mobilapp behöver själva avgöra om en id-handling i mobilapp är godtagbart eller inte. |
| identifikation | Se *identifiering*. |  |
| identitet | En registrerad koppling som gjorts mellan en *användare* och en unik identifierare i ett identifieringssystem. Identifieringssystemet kan vara lokalt, nationellt eller globalt. |  |
| identifiering | Process för fastställande av *identitet*. Syftet med identifiering är att kunna säkerställa entydiga och exakta hänvisningar till ett subjekt (människa eller maskin).  |  |
| identitetsbevis | Ett bevis på att subjekt (människa eller maskin) är unikt kopplad till en specifik *identitet*. Identitetsbeviset behöver vara verifierbart så att en kontrollant kan avgöra handlingens äkthet. |  |
| identitetsintyg | Ett digitalt verifierbart intyg som kan användas som identitetsbevis vid inloggning till digitala tjänster. Det utfärdas till den mottagare, även kallad *förlitande part*, som har beställt identitetskontrollen från en betrodd leverantör av identitetsintyg. |  |
| identitetskontroll | En verifiering som myndighet gör med hjälp av ett *identitetsbevis* i varje enskilt förvaltningsärende för att bedöma om det är angiven individ som kontaktar myndigheten. |  |
| inloggning | En process för åtkomstsbeslut till en digital tjänst. Den involverar i regel identifiering av subjektet (människa eller maskin) genom autentisering och behörighetskontroll genom auktorisation.|  |
| grundidentifiering | En verifiering som *utfärdare av e-legitimation* gör enligt ett tillitsramverk när en e-legitimation ska utfärdas.  | Reglerna bland annat i eIDAS-förordningen och EU-kommissionens tillämpningsföreskrifter. |
| Legitimeringstjänst | | | 
| svensk e-legitimation | En *e-legitimation* som är granskad och godkänd enligt *tillitsramverk för Svensk e-legitimation* |  |
| tillitsramverk för Svensk e-legitimation | Tillitsramverket som definierar gemensamma krav för utfärdare av e-legitimation och e-legitimeringstjänster, vilka granskas och godkänns av Myndigheten för digital förvaltning (Digg).  |  |
| utfärdare av e-legitimation | Aktör som förser användaren med en *e-legitimation* och tillhandahåller stödfunktioner för att användaren ska kunna bruka e-legitimationen för att legitimera sig. |  |




